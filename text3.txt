Екзорцизм  — обряд вигнання бісів та інших надзвичайних істот з одержимої від них людини, 
за допомогою молитви та певних ритуалів. Уявлення про екзорцизм мають давню історію і 
є складовою частиною системи вірувань у багатьох релігіях і культах. Особа, яка здійснює 
екзорцизм, називається екзорцистом. Вчення про злих чи добрих духів, що вселилися в людей, і як 
їх виганяти існувало в шаманізмі задовго до християнства. Однак, ґрунтуючись на Біблії, 
християнство вважає, що першим був Ісус Христос, який вилікував багатьох біснуватих: «Коли ж 
Він прийшов до дому, сліпі приступили до Нього. І говорив їм Ісус: чи ж вірите ви, що Я можу 
це зробити? Вони кажуть Йому: так, Господи! Тоді він доторкнувся до їхніх очей і сказав: по 
вірі вашій нехай буде вам. І відкрилися очі їх» (Євангеліє від Луки гл. 9 ст. 27). «Тоді привели 
до Нього біснуватого німого сліпця і зцілив його, так що німий став говорити та бачити» 
(Євангеліє від Матвія гл. 12 ст. 22).
Також в Євангелії описано, як Ісус Христос зціляє сильно одержимого, що жив у гробах цвинтаря, 
і що вилетіли з того біси по велінню Ісуса Христа, вселилися в свиней і вбили стадо свиней 
звелівши їм кинутися зі скелі, і влада бісів над людьми припинилася. Християни вважають, що 
від Бога мають дар святі Апостоли, а також багато інших святих, котрі також змогли істинно 
виганяти нечисть з людей. Екзорцизм був серед перших християн в перші віки нашої ери. 
Згідно зі словами Ісуса Христа: «Цей рід виганяється тільки молитвою і постом» (Мф. 17, 21), т
обто строгим християнським життям.
Сучасна Католицька Церква готує екзорцистів в університеті «Athenaeum Pontificium Regina 
Apostolorum». В ієрархії Римо-католицької Церкви був чин екзорциста до II Ватиканського собору, 
після чого чин екзорциста був скасований в «motu proprio» Папи Римського Павла VI «Ministeria 
quaedam» 15 серпня 1972 р., та в інструкції Конгрегації богослужіння і Таїнств «Immensae caritatis»
 29 січня 1973 р. Як інші малі чини, чин екзорциста зберігається в традиціоналістських спільнотах 
(наприклад у «Братстві Святого Петра»). Історично екзорцистів відносили до малих чинів кліру 
(лат. ordines minores), до числа яких відносили також і остіаріїв, читців та аколітів. 
Цей чин з'явився в Католицизмі в XVI ст., після Тридентського собору. Назва не мала прямого 
відношення до сучасного розуміння цього слова (священики виганяючі бісів також називаються 
екзорцистами), і було пов'язано з обрядом екзорцизму під час святого Таїнства Хрещення, для 
очищення катехуменів (оглашених) від первородного гріху. Початково здійснювати цей обряд було 
одним із обов'язків екзорцистів, але згодом цей обряд Хрещення став здійснювати священик. 
Екзорцисти під час Меси, як інші малі чини, одягалися в «суперпеліцеум». Часто 
екзорцистат розглядався як початкова ступінь для отримання священичого сану диякона.
В Православній Церкві практика «вичитки» (екзорцизму) також була і є, з використанням 
«Большого требника» Петра Могили, як католицький вплив на Київську Духовну Школу XVII ст., і 
виключно з дозволу єпископа. Оскільки слухати бісів на думку Святих Отців є небезпечно, 
то практику екзорцизму деякі припиняють. Адже не всі християни ведуть святий образ життя, а 
для успіху екзорцизму вимагається святість екзорциста.
Деякі протестантські деномінації з ентузіазмом проводять обряди екзорцизму.
Екзорцизм також відомий в Ісламі, під назвою «вигнання джина» (обряд практично схожий).