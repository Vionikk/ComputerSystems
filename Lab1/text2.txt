USB-C
USB-CTM або USB Type-CTM — специфікація пристроїв та кабелів USB. Опублікована USB Implementers 
Forum. Розроблена майже в той самий час, як і специфікація USB 3.1, але відрізняється від неї. 
USB Type-C Specification 1.0 визначає невеликий роз'єм для пристроїв USB . Роз'єм USB Type-C 
підключається як хост і пристрій, замінюючи різні Type-B і Type-A роз'єми і кабелі стандарту,
призначені для використання та удосконалення протягом довгого часу.
24-контактний роз'єм двостороннього типу C має майже такий же розмір, як Micro-B USB — 8,4 мм 
(0,33 дюйма) на 2,6 мм (0,10 дюйма). Це означає, що він досить малий, навіть для найменших 
периферійних пристроїв. Кабель USB, який використовує роз'єм Type-C однаковий на обох кінцях. 
Сам роз'єм також симетричний і не має верху та низу, тобто він може бути підключений в обох 
напрямках. Роз'єм забезпечує чотири пари живлення/заземлення, дві диференціальні пари для шини 
даних USB 2.0 (хоча тільки одна пара реалізовується в кабелі Type-C), чотири пари для шини 
високошвидкісної передачі даних, два контакти для «використання бічної смуги», два контакти 
конфігурації для визначення орієнтації кабелю, виділений канал даних конфігурації з біфазним 
кодуванням (BMC) і VCONN живлення +5В для активних кабелів. Підключення старішого пристрою до 
хосту з Type-C розеткою потребує кабель або перехідник з Type-A або Type-B штекером на одному 
кінці та Type-C штекером на іншому кінці. Кабелі та адаптери з Type-C розетками не «визначені 
або дозволені» специфікацією, оскільки це може призвести до «багатьох неправильних або потенційно 
небезпечних» комбінацій кабелів. Повнофункціональні USB Type-C кабелі є активними, поміченими в 
електронному вигляді, які містять чип з функцією ID на основі інформації з каналу даних 
конфігурації і визначених розробником повідомлень (VDMs) з USB Power Delivery 2.0 специфікації. 
USB Type-C пристрої можуть опційно підтримувати енергетичні струми шини 1,5 А і 3,0 А по шині 5 V 
живлення на додаток до базового рівня 900 мА; пристрої можуть або постачати підвищений струм 
USB через лінію конфігурації, або ж вони можуть підтримувати повну специфікацію живлення з 
використанням як BMC-кодованої лінії конфігурації, так і традиційної BFSK-кодованої Vbus лінії.
Габарити роз'єму (8,34 × 2,56 мм) дозволяють без особливих складнощів використовувати його для 
пристроїв будь-якого класу, включаючи смартфони / планшети з мінімально розумною товщиною корпуса.
Конструктивно роз'єм має овальну форму. Сигнальні і силові контакти розміщені на пластиковій 
стійці в центральній частині. Контактна група USB Type-C включає 24 контакти. Це набагато більше, 
ніж у роз'ємів USB попереднього покоління. На потреби USB 1.0 / 2.0 виділялося всього 4 контакти, 
а роз'єми USB 3.0 мають 9 контактів. Перевага USB Type-C — симетричний роз'єм, що спрощує 
підключення: не потрібно відслідковувати бік підключення. Роз'єми з кожного боку кабелю ідентичні, однакові.
Фіксування штекера в роз'ємі відбувається за рахунок внутрішніх бічних засувок.
Механічний ресурс роз'єму USB Type-C становить близько 10 000 підключень, як й для роз'єму USB 
2.0 Micro-B. USB Type-C не є інтерфейсом передачі даних, це тип роз'єму, що дозволяє зв'язати воєдино різні сигнальні і силові лінії.
Одна з переваг USB Type-C — можливість використання для передачі даних інтерфейсу USB 3.1, 
який обіцяє підвищення пропускної спроможності до 10 Гб / с. Однак, USB Type-C і USB 3.1 — це 
не рівнозначні терміни і точно не синоніми. У форматі USB Type-C можуть бути реалізовані 
можливості як USB 3.1, так і USB 3.0 і навіть USB 2.0. Підтримку тієї чи іншої специфікації 
визначає інтегрований контролер. Звичайно, з більшою ймовірністю порти USB Type-C будуть 
з'являтися на пристроях, що підтримують високу швидкість передачі даних, але це не догма.
Для USB 3.1 Gen 1 — 5 Гб/с, USB 3.1 Gen 2 — 10 Гб/с. Apple Macbook і Chromebook Pixel мають 
порти USB Type-C з пропускною спроможністю 5 Гб/с, тобто USB 3.1 Gen 1. Macbook Pro оснащений контролером USB 3.1 Gen 2 — 10 Гб/с. Проте планшет Nokia N1, хоча має порт USB Type-C, але його швидкість обмежена контролером USB 2.0, який обслуговує цей порт, що призводить до пропускної здатності 480 Мб/c.
Позначення «USB 3.1 Gen 1» можна назвати своєрідною маркетинговим прийомом. Номінально 
подібний порт має можливості ідентичні таким для USB 3.0. Більш того, для даної версії 
«USB 3.1» можуть використовуватися ті ж контролери, що й для реалізації шини попереднього 
покоління. На початковому етапі такий прийом напевно активно застосовуватимуть виробники, 
випускаючи нові пристрої з USB Type-C для яких не потрібна максимальна пропускна здатність.
Важливо розуміти, що номінально порт USB Type-C може використовуватися для максимально 
продуктивного підключення на швидкостях до 10 Гб / c, але, щоб отримати таку пропускну здатність, 
її повинні забезпечувати пристрої, що підключаються. Наявність USB Type-C не є показником 
реальних швидкісних можливостей порту. Їх варто попередньо уточнювати в специфікаціях конкретних 
продуктів.